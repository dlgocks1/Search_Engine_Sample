Meh. När vi städat stugan, gjort oss klara för avfärd och kört ner all packning till bryggan så saknades båten!!! Kättingen avklippt och vår förbindelse med fastlandet puts väck. Så himla respektlöst och fräckt, och vem ville ha den där lilla skorven? Måste varit någon som var desperat, båten var ju äldre än jag! Men fullt funktionsduglig förstås. Vi har då aldrig varit med om detta under alla år vi har haft stugan, farmor och farfar byggde den redan på femtiotalet. Sjukt irriterande. Min kära faster ringde dock en god vän på ön så hon skjutsade över oss till Älgö. Men tänk om ingen hade varit där och kunde ställa upp och hjälpa oss, då hade vi fått ringa någon tokdyr båttaxi och blivit jättesena bara för att folk inte kan hålla fingrarna i styr. Morr. Aja, nu löste det ju sig på bästa sätt i alla fall, även om det innebär en massa meck i efterhand och självrisk hos försäkringsbolaget.Sitter i bilen på väg hem till mamma nu, jag ska bland annat ha voffsingen Gustaf i ett par dagar och ta tag i lite företagsbestyr åt henne, ringa runt till kunder och berätta vad som har hänt. Rehabiliteringen går förvisso jättebra, men det kommer att ta många månader innan hon kan återgå till arbetet. Idag har mamma faktiskt varit på benen och tagit några steg med hjälp av en rullator, hurra! Läkarna säger att hon hittills är ett skolboksexempel på hur man vill att en transplantation och eftervården ska fungera. Vi kunde inte vara gladare, eller mer tacksamma till den underbara personalen på Sahlgenska sjukhuset och den person, med familj, som i sin egen sorg valt att hjälpa andra till ett nytt liv genom att donera sina organ. Det gör jag förstås också om det skulle hända mig något, jag har anmält mig till Donationsregistret för flera år sedan. Här kan du också göra det om du känner att du vill, hoppas så. I bilstereon just nu: /Cecilia 
Min London-baserade väninna Hanna (Hammarberg, som gör de finaste väskorna i världen i mitt tycke - snart blir en ny klar till mig som jag ska alternera med den jag har släpat på i mer än tre år nu. Men vänta er inga stora skillnader, det är exakt samma modell, bara något mindre, och med små nya detaljer på. Jag har hittat mina drömmars väska i den och undrar om jag någonsin kommer att byta, ha ha ha). Hanna och co. lämnade Gåsö för Gröna Lund igår men jag hann plåta av hennes randiga ensemble i lördags kväll och tänkte dela med mig. Randiga strumpor, randiga tygskor och randig tröja. MInsann. Vete sjutton om hon knatar omkring på Londons gator så, men ute i
skärgården är allt tillåtet. Och det var ju väldigt sött, precis som
hela hon./Cecilia
Albino Bizzotto (Vicenza, 1939) è un presbitero cattolico italiano, fondatore dell'associazione "Beati i Costruttori di Pace".
[modifica] Biografia
Ordinato sacerdote nel 1963, durante gli anni ottanta visita alcuni paesi dell'America Latina, che segneranno il suo percorso pastorale e le sue idee politico/sociali.
[modifica] Beati costruttori di Pace
Diventa da allora promotore di varie iniziative volte alla pace ed allo sviluppo dei paesi del sud America e nel resto del mondo. Nel 1985 fonda l'associazione "Beati i Costruttori di Pace", un'organizzazione per la pace ed il disarmo nel mondo.
[modifica] Radio cooperativa
È anche sua l'iniziativa di fondare e dirigere la locale trasmittente radiofonica "Radio Cooperativa" che trasmette da Padova coprendo quasi tutto il triveneto, definendosi come una radio di "contro informazione".
[modifica] Il prete rosso
Bizzotto collabora saltuariamente con il quotidiano Liberazione, organo ufficiale di stampa del partito di Rifondazione Comunista. Per le sue idee e le iniziative alle quali ha partecipato, più o meno direttamente, viene da molti definito come "il prete rosso".